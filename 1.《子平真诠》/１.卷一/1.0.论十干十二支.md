论十干十二支
===================================================================================
**天地之间，一气而已，惟有动静，遂分阴阳，有老少，遂分四象。老者极动极静之时，是为太阳太阴；少者初
动初静之际，是为少阴少阳。有是四象，而五行具于其中矣。水者，太阴也；火者，太阳也；木者，少阳也；金
者，少阴也；土者，阴阳老少、木火金水冲气所结也**。

阴阳之说，最为科学家所斥，然天地间日月寒暑，昼夜男女，何以而非阴阳乎？即细微如电子，亦有阴阳之分。
由阴阳而析为四象，木火金水，所以代表春夏秋冬四时之气也。大地之中，藏水，以及金属之矿，孰造成之？万
卉萌生，孰使令之？科学万能，可以化析原质，造成种子，而不能使其萌芽，此萌芽之活动力，即木也。故金木
水火，乃天地自然之质。万物成于土而归土，载此金木水火之质者，土也。人秉天地之气而生，暖气，火也；流
质，水也；铁质，金也；血气之流行，木也。而人身骨肉之质，运用此金木水火者，土也。人生秉气受形，有不
期然而然者，自不能不随此自然之气以转移也。

>   吾注：
>
>   水，太阴；火，太阳；金，少阴；木，少阳；　

**有是五行，何以又有十干十二支乎？盖有阴阳，因生五行，而五行之中，各有阴阳。即以木论，甲乙者，木之
阴阳也。甲者，乙之气；乙者甲之质。在天为生气，而流行于万物者，甲也；在地为万物，而承兹生气者，乙也。
又细分之，生气之散布者，甲之甲，而生气之凝成者，甲之乙；万木之所以有枝叶者，乙之甲，而万木之枝枝叶
叶者，乙之乙也。方其为甲，而乙之气已备；及其为乙，而甲之质乃坚。有是甲乙，而木之阴阳具矣。**

五行各分阴阳而有干支。天干者，五行在天流行之气也；地支者，四时流行之序也。

**何以复有寅卯，寅卯者，又与甲乙分阴阳天地而言之者也。以甲乙而分阴阳，则甲为阳，乙为阴，木之行于天
而为阴阳者也。以寅卯而阴阳，则寅为阳，卯为阴，木之存乎地而为阴阳者也。以甲乙寅卯而统分阴阳，则甲乙
为阳寅卯为阴，木之在天成象而在地成形者也。甲乙行乎天，而寅卯受之；寅卯存乎地，而甲乙施焉。是故甲乙
如官长，寅卯如该管地方。甲䘵于寅，乙䘵于卯，如府官之在郡，县官之在邑，而各司一月之令也。**

甲乙皆本，同为在天之气。甲为阳和初转，其势方张；乙为和煦生气，见于卉木之萌芽。虽同为木，而其性质有
不同。甲乙为流行之气，故云行乎天；寅卯为时令之序，故云存乎地。流行之气随时令而转移，故甲乙同以寅卯
为根，而亥未辰皆其根也（见下《论阴阳生死》篇）。天干通根月令，当旺之气，及时得用，显为显赫，否则，
虽得为用，而力不足，譬如府县之官，不得时得地，则不能发号施令，不得展其才也。

> 吾注：
>
> 阳和：春天；阳气；春天的暖气。
>
> 甲乙：流行之气，在天成象。
>
> 寅卯：时令之序，在地成形。
>
>  甲乙同以寅卯为根，而亥未辰皆其根也。为什么？？？？？？？？？？

十干即是五行，而分阴阳，然论其用，则阳干阴干各有不同。《滴天髓》云：“五阳从气不从势，五阴从势无情
意”。盖阳干如君子，阳刚之性，只要四柱略有根，或印有根，则弱归其弱，而不能从；五阴则不然，四柱略有
根，或印有根，则弱归其弱，而能从，于五阴者，四柱财官偏盛，则从财官，即使日元稍有根苗，或通月令之气，
亦所不论。然或印绶有根，则又不嫌身弱，不畏克制。此阴干阳干性质之不同也。如某人亁造，壬寅、丁未、己
卯、乙亥，己土虽通根月令，而见木之势盛，即从木，所谓“从势无情义”也（见下论用神节）。又如阎锡山亁
造，癸未、辛酉、乙酉、丁亥，乙木，只要有印通根，不怕身弱，煞透有制，即为贵格。又如许世英造，癸酉、
辛酉、乙丑、辛巳，十九误作从煞，不知印绶有根，即不嫌身弱，仍喜制煞之运。此又阴干之特点也（见下《格
局高低》篇）。阳干则不然，如虞和德造，丁卯、丙午、庚午、己卯，庚金虽弱，透卯有根，即不能从，身弱自
为其弱，运行扶身之地，自然富贵，特劳苦耳。此不同之点也。然阳干亦非绝对不能从者，如逊清宣统造，丙午、
庚寅、壬午、壬寅，印比皆无根，则不得不从。此所谓从气不从势也，其理甚深，非可猝喻，学者多阅八字，经
验积久，自能会悟，非文字所能达也。

***按：本章论干支性质，虽为初步，实为最深；命理精微之点，即为干支阴阳性质之别，学者不妨置之后图，俟研
习入门之后，自知其重要也***。

> 吾注：
> 
> 十干即是五行，而分阴阳，然论其用，则阳干阴干各有不同。《滴天髓》云：“五阳从气不从势，五阴从势无
> 情意”， 还不理解！！！！要好好理解。
>
> 俟：读 shi，等待之意。
> 
> 逊清：清王朝以宣统皇帝逊位而告终，故称“逊清”。

**甲乙在天，故动而不居。建寅之月，岂必当甲？建卯之月，岂必当乙？寅卯在地，故止而不迁。甲虽递易，月
必建寅；乙虽递易，月必建卯。以气而论，甲旺于乙；以质而论，乙坚于甲。而俗书谬论，以甲为大林，盛而宜
斩，乙为微苗，脆而莫伤，可为不知阴阳之理者矣。以木类推，余者可知，惟土为木火金水冲气，故寄旺于四时，
而阴阳气质之理，亦同此论。欲学命者，必须先知干支之说，然后可以入门。**

天干动而不居者，如甲己之年，以丙寅为正月；乙庚之岁，以戊寅为正月也。地支止而不迁者，正月必为寅，二
月必为卯也。论气甲旺于乙，论质乙坚于甲者，甲木阳刚之性，乙木柔和之质，其中分别，详下附录《滴天髓征
义 - 论天干宜忌》。大林微苗之喻，本为纳音取譬之词，俗书传讹，而无知之人妄执之耳。学命者先明干支阴阳
之理，察其旺衰进退之方，庶不致为流俗所误也。

> 吾注：
>
> 辰戌丑未，是不是也要分个金木水火？？？
>
> 甲乙在天，故动而不居。寅卯在地，故止而不迁。所以......正月从寅开始
> 
> 甲木阳刚之性，乙木柔和之质
>
> 取譬（bi）：打比方
>
> 妄执：虚妄的执念
>
> 庶：或许；也许


