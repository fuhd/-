附：论天干宜忌
===================================================================================
**甲木参天，脱胎要火。春不容金，秋不容土。火炽成龙，水荡骑虎。地润天和，植立千古。**

甲为纯阳之木，有参天之势，生于春初，木嫩气寒，得火而发荣；生于仲春，旺极之势，宜泄其菁英，所谓脱胎
要火也。初春嫩木萌芽，不宜金克；仲春以衰金而克旺木，木坚金缺，故春不容金也。生于秋，木气休囚，而金
当令，土不能培木之根，而生金克木，故不容土也。龙，辰也。支全已午或寅午戌而干透丙丁，不惟泄气太过，
抑且火旺木焚。宜从辰，辰为湿土，能滋培木而泄火也。寅，虎也。支全亥子或申子辰，而干透壬癸，水泛木浮。
宜坐寅，寅为木之䘵旺，而藏火土，能纳水之气，不畏浮泛也。火燥坐辰，水泛坐寅，为地润，金水木土不相克，
为天和，非仁寿之象乎？

> 菁英：即精英；
>
> 不惟：不仅；不但；
>
> 抑且：而且；
>
> 春不容金，秋不容土