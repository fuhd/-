论阴阳生克
===================================================================================
**四时之运， 相生而成，故木生火，火生土，土生金，金生水，水复生木，即相生之序，循环迭运，而时行不匮。
然而有生又必有克，生而不克，则四时亦不成矣。克者，所以节而止之，使之收敛，以为发泄之机，故曰“天地
节而四时成”。即以木论，木盛于夏，杀于秋，杀者，使发泄于外者藏收于内，是杀正所以为生，大易以收敛为
性情之实，以兑为万物所说，至哉言乎！譬如人之养生，固以饮食为生，然使时时饮食，而不使稍饥以待将来，
人寿其能久乎？是以四时之运，生与克同用，克与生同功。**

“生与克同用，克与生同功”二语，实为至言。有春夏之阳和，而无秋冬之肃杀，则四时不成；有印动之生扶，
而无煞食之克泄，则命理不成。故生扶与克泄，在命理之用，并无二致，归于中和而已。

