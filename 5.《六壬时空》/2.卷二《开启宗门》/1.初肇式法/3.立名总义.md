立名总义
===================================================================================
**夫六壬之与上古观星之法一脉相承之理**，史籍已明，更考其名义。**先贤立名之论，不出五行说、六甲说及
生成说三种**。如《六壬视斯》之五行说曰：“天干凡十，而课独取于壬者，盖壬乃阳水，天一生水，为数之始，
壬寄在亥，亥属亁宫，亦《易》卦首‘亁’之义也，此立名为宗也”；而《太白阴经》则持六甲说曰：“玄女式
者，一名六壬式，玄女所造，主北方万物之始，因六甲之壬，故曰‘六壬’”；生成说以《六壬大全.提要》为代
表，曰：“大抵数根于五行，而五行始于水，举阴以起阳，故称‘壬’焉；举成以该生，故用‘六’焉”。

然以我之浅见，**壬遁之为式，其一端必本乎数，数根于河、洛**，河、洛之变，始一而终九，一、九合十即归
太虚，乃复变为一，所以数取一、九。一者，甲也；**奇遁之式以甲、己为符头；甲者，天一之生数也，己者，
地六之成数也**，一、六共宗，取天之生数以赅地之成数，故遁甲实为使六甲之用而设也。**九者，壬也，天九
成数也，四、九为友，丁乃地四生数也。今六壬以使六丁为为用，而独言其壬，隐其丁者何**？盖举阳以为阴，
故不名“六丁”，而曰“六壬”者，使“六丁”之法也。如是，则式法取义六甲、六丁，以甲之与壬使六甲、六
丁之义尽之矣！

> 赅，gāi，包括

六壬盘式总以天将乘于天神，天神又临支辰而有三才，起式本乎历算，隐日月经天行度于天盘十二神，化星辰宿
舍盈缩为神将之乘临，易观星之知来为式盘之简能，此真式之“三才易简”也。

六壬预测的案例，最早见诸汉赵煜的《吴越春秋》和袁康的《越绝书》。《六壬大全.提要》云：“《吴越春秋》
载伍员及范蠡鸡鸣、日出、日昳、禺中四术，则时将加乘与龙、蛇刑德之用，一如今世所传”。

>蠡：lí
>昳：dié，太阳偏西

入心无相，大道杳冥，天机难测，奈之若何？然《九天玄女指掌赋》开篇云：“六壬通万变之机，大为国而小为
家”，乃谓六壬擅谋家国人事之应，以穷造化之机乎？

> 杳冥：yǎo míng，奥秘莫测

